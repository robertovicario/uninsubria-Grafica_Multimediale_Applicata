# Il metodo Bruno Munari (4)

## Comunicazione visiva

Questi sei elementi sono i mattoni di ogni atto comunicativo: senza anche uno solo di essi la comunicazione si indebolisce o diventa ambigua. 

- **Emittente:** chi crea il messaggio, con intenzioni e competenze.
- **Codice:** il sistema di segni e regole condivise (es. linguaggio grafico, pittorico, simbolico).
- **Messaggio:** l’informazione costruita secondo il codice.
- **Contesto:** l’ambiente culturale, temporale e spaziale che dà senso al messaggio.
- **Canale:** il mezzo (stampa, schermo, segnale, fumo, ecc.) che consente la trasmissione.
- **Ricevente:** chi riceve e decodifica il messaggio, con i propri filtri sensoriali, culturali e operativi.

### Tipologie

Munari distingue due grandi tipi:

1. Comunicazione visiva **casuale**: è quello che vediamo senza intenzione comunicativa: per esempio una nuvola nel cielo. Chi la guarda può attribuirle senso estetico o informativo, ma la nuvola non "voleva” comunicare nulla di preciso. (esempi e immagini nel file). 

2. Comunicazione visiva **intenzionale**: è costruita per dire qualcosa di preciso e dovrebbe essere ricevuta con il significato voluto dall’emittente (pensiamo ai segnali di fumo degli indiani o a un cartello stradale). Questo tipo si analizza su due piani:

  - Informazione **pratica**: dati diretti e non estetici (disegno tecnico, notizie visive, segnale stradale).
  - Informazione **estetica**: ciò che ci informa su ritmo, proporzioni, armonia, trasformazioni visive (es. la bellezza di una forma, i rapporti volumetrici, il mutare di una nuvola).

## Messaggio visivo

Il messaggio visivo si costruisce su due livelli: il **supporto fisico** (materiale, superficie) e l’**informazione** vera e propria. Munari elenca elementi fondamentali che compongono la "materia” del visivo: texture, forma, struttura, modulo, movimento. Conoscere e combinare questi elementi permette di progettare messaggi chiari e efficaci. 

### Texture

La texture è la qualità della superficie: come la forma si presenta alla vista e al tatto. Può essere:

- Tattile (si percepisce al tatto): ruvida, liscia, morbida.
- Visiva (appare tale agli occhi): pattern, venature, granulosità.
- Le texture possono essere **organiche** (irregolari, naturali) o **geometriche** (ordinate, artificiali). Esempi pratici: vetro liscio, pietra ruvida, pattern tessile.

### Forma

La forma è la sagoma complessiva: il contorno, il volume, la proporzione che ci permette di riconoscere un oggetto (cerchio, triangolo, volto, bottiglia). Le forme organiche vengono dalla natura: irregolari, fluide, in continuo cambiamento (foglie, nuvole, corpi). Comunicano naturalità, movimento ed emozione.

Il passaggio da texture a struttura è spesso **questione di scala**: ingrandendo la texture si evidenziano gli elementi che la compongono e da lì si definisce la struttura. Le forme geometriche di base (cerchio --> curva; triangolo --> angoli; quadrato --> spigoli) sono i "mattoni” che si combinano per costruire forme complesse.

### Simmetria

Studiare come le forme si ripetono o si trasformano aiuta a capire le strutture complesse. Munari individua cinque casi base:

1. **Identità:** la forma resta se stessa (stabilità).
2. **Traslazione:** la forma si ripete spostandosi (es. piastrelle).
3. **Rotazione:** la forma si ripete ruotando attorno a un centro (es. girandola).
4. **Riflessione speculare:** la forma si ribalta rispetto a un asse (es. farfalla, simmetria bilaterale).
5. **Dilatazione (scala):** la forma mantiene proporzioni ma cambia dimensione (es. cerchi concentrici).

### Struttura

La struttura nasce dall’accumulo e dalla ripetizione di forme uguali o simili in stretto contatto: il risultato è un’organizzazione del spazio che dà uniformità formale (es. alveare). Le strutture modulare aiutano a modulare lo spazio e a creare ordine.

### Modulo

Il modulo è l’unità base ripetibile di una composizione: può essere semplice (un quadrato) o complesso, ma deve potersi ripetere secondo una regola. Munari distingue fra:

- Moduli **uguali** (ripetizione identica)
- Moduli **variati** (stessa unità soggetta a trasformazioni di scala, colore, orientamento).

### Movimento

Munari considera il movimento in due sensi:

- Movimento **reale**: oggetti che si muovono fisicamente (opere cinetiche); introduce il tempo nella percezione.
- Movimento **virtuale** o visivo: sensazione di dinamismo ottenuta con elementi statici (linee oblique, ripetizioni, rotazioni).

### Contrasto

Uno strumento potente è il contrasto simultaneo: la vicinanza di elementi opposti ne amplifica il significato. I contrasti non sono solo formali ma anche semantici. Alcuni esempi di coppie contrastanti utili:

- Negativo <--> Positivo
- Geometrico <--> Organico
- Statico <--> Dinamico
- Semplice <--> Complesso
- Ordine <--> Caos
- Regola <--> Irregolare
- Crescendo <--> Diminuendo
- Reale <--> Apparente

### Colore

Il colore ha ruoli diversi a seconda del contesto professionale:

- Per il designer il colore è legato alla scienza e all’industria: si usa in modo **oggettivo**, collegato ai materiali già prodotti dall’industria (il colore "giusto” è spesso quello delle materie impiegate). Per il pittore il colore è più **soggettivo** e legato alla produzione manuale e all’artigianato.
- Aspetto funzionale: il colore influenza la percezione fisica (es. colori intensi osservati a lungo possono stancare la retina; i colori dei materiali usati a lungo dovrebbero essere opachi e neutri per non affaticare la vista). Munari indica anche che alcuni colori non sono adatti a certe materie mentre altri sono più versatili.
